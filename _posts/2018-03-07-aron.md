---
layout: campaign-article
title: Aron Már
permalink: /hugud/aron-mar
categories: hugud
video_url: 'http://vimeo.com'
cover_photo: /img/uploads/img_0119.jpg
next_article_url: /hugud/sonja.html
next_article_title: Title
next_article_caption: Caption
---
# Ný kynslóð af tilfinningaverum 

Leiklistarneminn og nýbakaði faðirinn Aron Már, sem er flestum Ííslendingum góðkunnur á samfélagsmiðlum, hefur tekist á við kvíða og þunglyndi síðan hann man eftir sér. Hann deilir sögu sinni af því hvernig hann lét grímuna falla eftir að hann byrjaði í leiklistarnámi og mikilvægi þess að tala um tilfinningar sínar við fólkið í kringum sig. 

> „Ég er þessi hefðbundni kvíðasjúklingur, sem ég held að við Íslendingar séum upp til hópa. Á sumrin erum við í þriggja mánaða gleðivímu og svo dettum við í sex mánaða skammdegis þunglyndi. Þetta er svona íslenska rútínan, myndi ég segja.“

„Æska mín einkenndist af stöðugum flutningum sem varð til þess að ég setti upp grímu og var því alltaf í hlutverki glaumgosans. Það var auðveldara að „fitta“ inn þannig. Það kemur manni langt að vera opinn og hress en til lengri tíma litið gerir það engum gott.“

Aron varði miklum tíma hjá afa sínum þegar hann var yngri og síðar dvaldi hann í Svíþjóð eftir að mamma hans kynntist bandarískum manni sem hún bjó með. Saman eignuðust þau Evu Lynn, litlu systur hans.  Þegar Aron var 18 ára missti hanna litlu  systur sína er húnsem varð undir bíl í fjölskylduferð. Sólarhringurinn eftir slysið varð þokukenndur í minningunni. Á leiðinni á spítalann hvarflaði ekki að honum ekki að systir hans væri dáin.

Aron hefur áður komið fram í viðtali þar sem hann segir frá systurmissinum og þeim djúpstæðu áhrifum sem það hafði á sig. 

„Líkaminn setur upp einn heljarinnar varnarvegg. Ég var fullkomlega tómur og ég vissi ekki hvernig ég átti að bregðast við umhverfinu mínu. Á þeim tíma sem ég fór aftur í skólann eftir slysið hefði ég átt að leita mér hjálpar. Í staðinn var gríman sett upp og ég leitaði huggunar á röngum stöðum, svo sem í áfengi, fíkniefnum og klámi. Ég fór í miklar lægðir þar sem ég var ótrúlega langt niðri.“

## Lét grímuna falla í leiklistinni

Það var í listaháskólanum sem að Aron byrjaði að opna sig. Hann lét grímuna, sem hann hafði haldið þétt að sér, falla.  „Leiklistin neyddi mig til þess að opna mig. Þú þarft að vera samkvæmur sjálfum þér ef þú ætlar að taka þátt í þessu námi. Það þarf að vera 100 % traust á milli einstaklinga í bekknum. Á þeim tíma var ég ekki tilbúinn til þess, sem varð til þess að ég féll um eitt ár. Ég fann að ég þurfti verulega að breyta einhverju. Ég sneri blaðinu algjörlega við og hætti að drekka, reykja gras og horfa á klám, sem var allt orðið vandamál á þessum tímapunkti.“  Aron flutti á Flúðir og vann þar í liðveislu fyrir strák með tauga- og hrörnunarsjúkdóm. 

„Það breytti mér helling að hugsa um einhvern annan en mig sjálfan. Ég þurfti að taka egó-ið mitt í burtu sem var ótrúlega auðmýkjandi. Eftir það fór ég með opið hjarta og hug í sex6 mánaða ferðalag til Suður- Ameríku. Ég kom til baka sem nýr maður.“

## Þarf að æfa sig að slaka á

„Í dag einkennist kvíðinn minn af þessari hugsun að ég sé ekki nógu góður. Að ég sé ekki að gera nóg til að ná árangri í lífinu. Ég bý mér til fullt af verkefnum og er mjög upptekinn. Um leið og ég er ekki á fullu að vinna fer ég í lægð. Ég hugsa „Vá, ég er ekki að gera neitt við líf mitt“. Ég held alltaf að ég eigi að vera að gera eitthvað.  Þegar ég er undir mikilli pressu þá er ég ekkert kvíðinn en þegar enginn ætlast til neins af mér þá finn ég fyrir þessum kvíða. Það er ótrúlega skrítið.  Ég er búinn að vera að æfa mig að vera heima og slaka á, sem er mjög erfitt fyrir mig.“

![null](/img/uploads/img_0119.jpg)

## Ný kynslóð af tilfinningaverum

Sálfræðimeðferð og hreyfing segir Aron að hafi hjálpað honum að líða betur. Hann segist líka vera heppinn með unnustuna sína, Hildi, en hún hafi staðið með honum sem klettur í gegnum súrt og sætt. Nýlega hafa Aron og vinir hans byrjað að tala um tilfinningar sínar og segir hann það mjög mikilvægt.

„Við erum allir með einhverskonar kvíða og látum hvorn annan vita þegar okkur líður ekki vel. Það er mjög gott því þá þá getur eintthver sem er ekki með kvíða á þeirri stundu róað hinn niður. Það er ótrúlega þægilegt, í staðinn fyrir að byrgja þetta allt inni. Maður kemst nær einstaklingum við það að opna sig.

Ég held að það sé mikilvægt að tala við stráka um tilfinningar. Við búum í svo góðu samfélagi í dag að ég held að næstu kynslóðir á eftir okkur verðia allt öðruvísi tilfinningalega. Ég mun endalaust tala við son minn um tilfinningar;, ef að honum líður illa mun ég reyna að vinna úr því í staðinn fyrir að gera ekkert í því og segja honum að harka bara af sér.“   Fyrir tveimur árum stofnaði Aron samtökin Allir Gráta en markmiðið er að opna umræðunam um kvíða og þunglyndi meðal barna og unglinga.

 „Fyrst voru samtökin ætluð aðallega strákum en nú miðum við þetta við alla unglinga, skiptir ekki máli hvaða kyn; stelpu, stráka, hán. Ég ákvað að nýta mér fylgið mitt á samfélagsmiðlum til að koma þessum málstað lengra út. Ég fór með fyrirlestra í skóla og deildi því hvað það væri mikilvægt að vera samkvæm sjálfum sér. Þegar ég var yngri vissi ég ekki í hvorn fótinn ég ætti að standa í og var ekkert að pæla í tilfinningum.“

## Opnum okkur meira

„Ég þarf að minna sjálfan mig á að þetta er langt maraþon, jafnvel þríþraut, ekki spretthlaup. Ég er á góðum stað núna og eftir að barnið kom þá líður mér mun betur, er kominn með ný ábyrgðarhlutverkjar ábyrgðir. Nýjar tilfinningar hjá mér sem eru að spretta, það er eins og hjartað sé að opnast meira. Það er ótrúlega fallegt að eiga barn.“

„Þetta hljómar sem klisja en hún er sönn: Eef þér líður illa, leitaðu þér hjálpar. Um leið og þú talar upphátt við einhvern sem þú treystir, mun þér strax líða töluvert betur. Hvort sem það sé hjá sálfræðingi, góðum vini eða ættingja. Það er grunnurinn að þessu öllu saman, að tala meira saman um tilfinningar. Íslendingar eru oft þrjóskir á að segja hvernig þeim líður og reyna að sýna öllum hvað þeirþau hafa það ótrúlega gott, jafnvel þegar þeim innst inni líður þeim illa.  Við þurfum að opna okkur meira sem þjóð.“
