---
id: 36292
title: Alþjóðlegi geðheilbrigðisdagurinn 10. október
date: 2016-10-12T22:48:03+00:00
author: Steinn Thoroddsen Halldórsson
layout: post
guid: http://gedfraedsla.is/?p=36292
permalink: /2016/10/12/althjodlegi-gedheilbrigdisdagurinn-10-oktober/
slide_template:
  - ""
post_views_count:
  - "3"
image: /wp-content/uploads/2017/01/Steinn-Thoroddsen-Halldórsson-1.jpg
categories:
  - Fréttir
---
<div id="attachment_36800" style="width: 310px" class="wp-caption alignright">
  <img class="size-medium wp-image-36800" src="http://gedfraedsla.is/wp-content/uploads/2017/01/Steinn-Thoroddsen-Halldórsson-1-300x200.jpg" alt="Steinn Thoroddsen Halldórsson" width="300" height="200" srcset="http://gedfraedsla.is/wp-content/uploads/2017/01/Steinn-Thoroddsen-Halldórsson-1-300x200.jpg 300w, http://gedfraedsla.is/wp-content/uploads/2017/01/Steinn-Thoroddsen-Halldórsson-1-768x511.jpg 768w, http://gedfraedsla.is/wp-content/uploads/2017/01/Steinn-Thoroddsen-Halldórsson-1-1024x682.jpg 1024w" sizes="(max-width: 300px) 100vw, 300px" />
  
  <p class="wp-caption-text">
    Steinn Thoroddsen Halldórsson
  </p>
</div>

Næstkomandi mánudag, 10. október, verður Alþjóðlegi geðheilbrigðisdagurinn haldinn hátíðlegur í 25.skipti. Markmið dagsins eru meðal annars að vekja athygli á geðheilbrigðismálum, fræða almenning og sporna gegn fordómum.

Markmið dagsins ríma vel við markmið Hugrúnar, nýstofnaðs geðfræðslufélags nemenda við Háskóla Íslands. Félagið var stofnað snemma í vor í þeim tilgangi að fræða ungt fólk um geðheilbrigði og geðraskanir. Starfið hófst formlega í þessari viku með okkar fyrstu heimsóknum í menntaskóla en sjálfboðaliðar félagsins munu á næstu vikum fara vítt og breitt um landið að ræða við framhaldsskólanema.

Geðheilbrigðismál eru einn allra mikilvægasti flokkur heilbrigðismála og þar af leiðandi eitt stærsta verkefni sem hvert og eitt samfélag stendur frammi fyrir. Alþjóða Heilbrigðismálastofnunin (WHO) <a href="http://www.visir.is/apps/pbcsedit.dll/(1)http:/www.who.int/healthinfo/global_burden_disease/GBD_report_2004update_part4.pdf?ua=1" target="_blank">hefur gefið út skýrslu</a> um hversu mörg góð æviár tapast vegna mismunandi sjúkdóma. Í hinum vestræna heimi er þunglyndi í fyrsta sæti, á undan hjarta- og æðasjúkdómum og Alzheimer. Þar að auki er áfengisfíkn í 5. sæti. Byrði samfélagsins og einstaklinga vegna geðrænna veikinda er því gífurleg og sýnir vel nauðsyn þess að við gerum betur í þessum málaflokki.

Við í Hugrúnu viljum því hvetja almenning til að fylgjast með átakinu og taka þátt í Alþjóðlega geðheilbrigðisdeginum. Veitum geðheilbrigðismálum það vægi sem þau eiga skilið.

_Greinin birtist fyrst á Visir.is þann 05. oktober 2016 sem hluti af greinaskriftaátaki Hugrúnar í tilefni Alþjóðlega geðheilsbrigðisdeginum 10.október. _

&nbsp;